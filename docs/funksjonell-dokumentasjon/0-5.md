---
title: "Versjon 0.5"
date: 2024-01-19
author: "Erik Haug"
parent: Digital legeerklæring
nav_order: 2
---

# Midlertidig løsning
{: .no_toc }

### Innholdsfortegnelse
{: .no_toc }

- TOC
{:toc}

## Dataflyt

![Midlertidig løsning](https://github.com/navikt/helseopplysninger-docs/assets/130694937/51e280db-f2c3-4df4-a675-19c914b4f9e4)

1. En lege i spesialisthelsetjenesten, for eksempel på et sykehus, skriver en legeerklæring når det er relevant for omsorgspersoner, som vanligvis er foreldre, å søke om pleiepenger for et sykt barn. Årsakene til at legeerklæringen fylles ut kan variere og inkluderer rutinemessig utfylling ved innleggelse på nyfødtintensiven, forespørsler fra foreldre, helsepersonell som sosionomer, eller andre årsaker som ikke nødvendigvis er kjent.

2. Legeerklæringen fylles ut av legen i NAVs SMART on FHIR applikasjon som er sømløst integrert i EPJ. Applikasjonen henter data om pasient, lege og sykehus fra EPJ, og journalfører legerklæringen tilbake til EPJ som en PDF etter at lege har dokumentert pleiebehov, diagnosekoder og tidsperiode. 

3. Legeerklæringen overleveres deretter til omsorgspersonen eller foreldrene til det syke barnet. Dette kan skje på ulike måter avhengig av barnets alder og rutiner ved det aktuelle sykehuset eller avdelingen. Dette kan inkludere utskrift på papir som overleveres på sykehuset eller sendes i posten, journalføring av legeerklæringen på barnets helsejournal som foreldrene kan få tilgang til via helsenorge.no hvis barnet er under 12 år, eller sending av legeerklæringen per e-post til foreldrene. Det er kun steg tre som skiller den midlertidige løsningen fra nåværende situasjon. 

4. Omsorgspersonen søker deretter om pleiepenger hos NAV og legger ved legeerklæringen enten ved søknadstidspunktet eller ettersender den senere. Det er viktig å merke seg at personen som mottar legeerklæringen ikke nødvendigvis er den samme som søker om pleiepenger. For eksempel kan mor motta legeerklæringen, men det er faren som søker om pleiepenger, og vice versa. I noen tilfeller kan også andre personer, som for eksempel besteforeldre, søke om og få innvilget pleiepenger.

5. Det opprettes en sak på omsorgspersonen eller søkeren, og legeerklæringen journalføres sammen med andre dokumenter i saksbehandlingssystemet for pleiepenger. Hvis det er flere personer som søker om pleiepenger for samme barn, opprettes det separate saker for hver person, men legeerklæringen deles mellom sakene i saksbehandlingssystemet.

6. Saksbehandler i NAV får tilgang til legeerklæringen ved saksbehandling av søkers sak.

## Skjermbilder

![Pasientinfo i DIPS Arena](https://github.com/navikt/helseopplysninger-docs/assets/130694937/291f65b4-1d73-4cef-b426-df3e774e60ae)
Informasjon om pasient i DIPS Arena

![SMART on FHIR Pleiepenger 1](https://github.com/navikt/helseopplysninger-docs/assets/130694937/fda51899-785f-4ad1-a246-b6b07298e987)
NAVs SMART on FHIR applikasjon (Legeerklæring: Pleiepenger for sykt barn) i DIPS Arena

![Diagnosekoder](https://github.com/navikt/helseopplysninger-docs/assets/130694937/c412d360-71cc-4f70-a12d-5a31b70e1de4)
Velg relevant diagnosekode i NAVs SMART on FHIR applikasjon

![Perioder](https://github.com/navikt/helseopplysninger-docs/assets/130694937/652c167e-1e88-4f55-8416-ee71a6624e52)
Lege har valgt periode for innleggelse og pleiebehov i NAVs SMART on FHIR applikasjon

![Lagring](https://github.com/navikt/helseopplysninger-docs/assets/130694937/5bcc456c-c377-4c36-9e06-0683aa21e5a3)
Bekreftelse på at legeerklæring er lagret/journalført i EPJ.

![Journal](https://github.com/navikt/helseopplysninger-docs/assets/130694937/4bd531b5-cd76-4ade-b941-cf4ca12b6b92)
Legeerklæring generert av NAVs SMART on FHIR applikasjon vises i pasientens dokumentliste i EPJ


## Opplysningstyper
Detaljert informasjonsmodel finnes i [HelseopplysningerTypes.ts](https://github.com/navikt/k9-legeerklaering-on-fhir/blob/main/src/integrations/helseopplysningerserver/types/HelseopplysningerTypes.ts)

| Kategori              | Element                    | Preutfylles | Beskrivelse |
|:----------------------|:---------------------------|:------------|:------------|
| Lege                  | fornavn                    | Ja          | Innlogget leges fornavn |
| Lege                  | etternavn                  | Ja          | Innlogget leges etternavn |
| Lege                  | hpr                        | Ja          | Innlogget leges HPR-nummer |
| Sykehus               | navn                       | Ja          | Sykehusets navn |
| Sykehus               | telefonnummer              | Ja          | Sykehusets telefonnummer |
| Sykehus               | adresse/gateadresse        | Ja          | Sykehusets adresse |
| Sykehus               | adresse/gateadresse2       | Ja          | Sykehusets adresse |
| Sykehus               | adresse/postkode           | Ja          | Sykehusets postnummer |
| Sykehus               | adresse/by                 | Ja          | Sykehusets poststed |
| Pasient               | navn                       | Ja          | Pasientens navn |
| Pasient               | id                         | Ja          | Pasientens person- eller d-nummer |
| Pasient               | fødselsdato                | Ja          | Pasientens fødselsdato |
| Legens vurdering      | vurderingAvBarnet          | Nei         | Legens vurdering av barnets tilstand. Inneholder medisinske tilstand, funksjonsnivå, behovet for kontinuerlig tilsyn og pleie, samt sykdomsutvikling og prognose. |
| Legens vurdering      | vurderingAvOmsorgspersoner | Nei         | Legens vurdering av om det er behov én eller to personer samtidig for å pleie og/eller ha tilsyn med barnet når barnet er hjemme. |
| Diagnosekode          | hoveddiagnose              | Nei         | [ICD-10](https://www.ehelse.no/kodeverk-og-terminologi/ICD-10-og-ICD-11) diagnosekode. |
| Diagnosekode          | bidiagnose(r)              | Nei         | [ICD-10](https://www.ehelse.no/kodeverk-og-terminologi/ICD-10-og-ICD-11) diagnosekoder. |
| Innleggelse(r)        | fom                        | Nei         | Periode(r) for innleggelse(r) på helseinstitusjon (fra dato)  |
| Innleggelse(r)        | tom                        | Nei         | Periode(r) for innleggelse(r) på helseinstitusjon (til dato)  | 
| Tilsyn- og pleiebehov | fom                        | Nei         | Forventet varighet på tilsyns- og pleiebehovet (fra dato) |
| Tilsyn- og pleiebehov | tom                        | Nei         | Forventet varighet på tilsyns- og pleiebehovet (till dato) |

Opplysningstypene i den midlertidige løsningen er de samme som i den eksisterende [legeerklæringen](as-is/#legeerklæring). Den eneste forskjellen er at feltet `Legens vurdering av barnets tilstand` er splittet i to: `vurderingAvBarnet` og `vurderingAvOmsorgspersoner`.

## Behandling av person- og helseopplysninger
Det er de samme opplysningene som sendes til NAV for saksbehandling i den midlertidige løsningen som i [dag](as-is). 

Person- og helseopplysningene beskrevet over vil behandles i NAVs applikasjoner [k9-legeerklaering-on-fhir](https://github.com/navikt/k9-legeerklaering-on-fhir) og [helseopplysninger-server](https://github.com/navikt/helseopplysninger-server) før søker (omsorgsperson) sender inn legeerklæringen sammen med søknad om pleiepenger. Disse applikasjonen kjører på NAVs applikasjonsplattform [NAIS](https://doc.nais.io/) i offentlig sky (Google Cloud Platform GCP). 

Person- og helseopplysningene lagres ikke hos NAV før søker (omsorgsperson) sender legeerklæring som vedlegg til søknad.
